## 9-topshiriq. Do‘stlar
### Nima qilish kerak?
N do‘stlar har doim bir-biridan qarz olib turishadi. Qandaydir bir paytda kim kimga qancha qarz ekanligini esdan chiqarib qo‘yaverish ularning joniga tegdi va ular qarz tilxatlari tizimini o‘ylab topishdi. Yangi yilni “toza varaqdan boshlash” uchun, do‘stlar bir-birlariga nisbatan to‘planib qolgan barcha qarz tilxatlarini to‘lashga qaror qilishdi. Biroq ayni bir kishi har xil kunlarda ham qazrdor, ham qarz beruvchi rolida bo‘lganligi aniqlandi.

Berilgan tilxatlar bo‘yicha har bir do‘st boshqasiga qancha qarz to‘lashini (yoki boshqasidan qancha olish zarurligini) hisoblab chiqaradigan dastur yozing.

Avvaliga N soni kiritiladi — bu do‘stlar soni, keyin K soni kiritiladi— bu qarz tilxatlarining soni, shundan so‘ng sonlarning K uchligi keladi: qarz olgan do‘stning raqami, pul bergan do‘stning raqami va summa. Do‘stlardan hech biri o‘zi o‘zidan qarz olmaganligi kafolatlanadi.

Dastur “do‘stlar balansi”ni, ya’ni do‘stlar olishi yoki berishi kerak bo‘lgan summalarni chiqarib berishi kerak. Musbat sonlar do‘st boshqalardan pul olishi zarurligini bildiradi.

1-misol:

```
Do‘stlar miqdori: 2 nafar
Qarz tilxatlari: 3 ta
 
1- tilxat
Kimga: 1
Kimdan: 2
Qancha: 10
 
2-tilxat
Kimga: 1
Kimdan: 2
Qancha: 20
 
3-tilxat
Kimga: 1
Kimdan: 2
Qancha: 20
 
Do‘stlar balansi:
1: -50
2: 50
```

2-misol:

```
Do‘stlar soni: 3 nafar
Qarz tilxatlari: 1 ta
 
1-tilxat
Kimga 3
Kimdan: 1
Qancha: 100
 
Do‘stlar balansi:
1 : 100
2 : 0
3 : -100
```
### Nima baholanadi?
- Hisoblab chiqishlar natijasi to‘g‘ri
- Input kiritish uchun to‘g‘ri takliflarga ega. 
- Chiqarib berish shakli misolga to‘g‘ri keladi.
- O‘zgaruvchilar va funksiyalar faqat a, b, c, d bo‘lib qolmagan, ma’noli nomlarga ega (bu haqda batafsil 2.3-videoda).
